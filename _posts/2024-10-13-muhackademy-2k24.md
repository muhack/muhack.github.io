---
layout: post
title: "MuHackademy 2k24"
subtitle: "Evento gratuito di divulgazione culturale"
categories: Events
date: 2024-10-21
author: Lange99 & dr-marco
header-img: /public/img/2024-10-13-muhackademy-2k24s.png
---
**In occasione del nostro decimo anniversario, siamo entusiasti di annunciare l'edizione speciale di  *MuHackademy 2k24* !** Tre giorni dedicati alla condivisione della nostra passione per la tecnologia, la sicurezza informatica e lo spirito hacker, con un programma arricchito da talk inediti e momenti di celebrazione.

Non perdere questa occasione per imparare, divertirti e festeggiare con noi un decennio di hacking!

## Data ed ora dell'evento?

**Lunedì 21 e Martedì 22 Ottobre**, dalle **20:30 alle 23:30** In **Aula Polifunzionale Cedisu**.

<blockquote style="background: #ffed85;">
<big><strong>Attenzione!</strong>: A causa di problemi di forza maggiore siamo costretti a organizzare la festa del 23 Ottobre in <strong>Aula Associazioni Cedisu</strong> 

Ci scusiamo per il disagio</big>
</blockquote>

**Mercoledì 23 Ottobre dalle 19:00** in ~~Via Fratelli Bronzetti 9~~ **Aula Associazioni CEDISU, Brescia**

Ecco il volantino ufficiale

![Volantino](/public/img/2024-10-13-muhackademy-2k24s.png)

## Programma

Per questa edizione vi proponiamo quanto segue:

_Lunedì 21 Ottobre_: [Live della serata](https://www.youtube.com/watch?v=zuqhePhVLow)

### __BLINDO - Elena Tonini e Stefano Fontana__

Immagina di essere in prima elementare e di essere non vedente. Il tuo materiale didattico è diverso da quello dei tuoi compagni di classe e devi imparare a leggere e scrivere in braille con l’aiuto di maestri, genitori e tutor.
Immagina ora un quaderno che ti permette di imparare tutto da solo: questo è Blindo.

Grazie a un sistema di registrazione audio, gli insegnanti possono catturare le loro spiegazioni, permettendo agli studenti di riascoltarle ogni volta che ne hanno bisogno. Blindo non solo rende l'apprendimento accessibile, ma trasforma ogni lezione in un'esperienza interattiva e coinvolgente.

Unisciti a noi per scoprire come questo progetto sta già cambiando l'educazione inclusiva, offrendo nuove opportunità di apprendimento e autonomia.

### __Trovare casa (tramite webscraping) - Alberto Tamburini__

Trovare casa nelle metropoli può essere un lungo incubo che assorbe tempo ed energie psicofisiche. Le truffe sono all'ordine del giorno, soprattutto nei marketplace non specializzati (e.g., facebook). Fortunatamente esistono dei siti web specializzati dove il locatore è identificato e sono presenti appositi filtri per ridurre lo spazio di ricerca e quindi il tempo impiegato. Esploreremo qui degli strumenti di automazione per ridurre ulteriormente il tempo impiegato tramite un esempio applicativo.

### __Microcode: x86 asm is high level - ceres-c__

Il set di istruzioni x86 conta oltre 1500 comandi, rendendolo troppo complesso per una diretta implementazione hardware. Le CPU, invece, utilizzano internamente un altro set di istruzioni, noto come microcodice, che serve a tradurre e implementare le istruzioni x86. In questo talk esploreremo il funzionamento del microcodice, il processo di traduzione da x86 a microcodice e come avviene l'aggiornamento di quest'ultimo. Concluderemo con alcuni esperimenti di voltage glitching.

_Martedì 22 Ottobre_: [Live della serata](https://www.youtube.com/watch?v=zuqhePhVLow)

### __Inkscape a martellate - Mattia Pescimoro__

Una chiacchierata su inkscape e sulla grafica vettoriale dove parleremo di cosa sono e vedremo come approcciarli in modo pratico (che il software lo voglia o no).

### __GTA: Grand Theft App - Christian Langellotti__

Preparati a entrare nel mondo nascosto delle app Android! In questo talk, ti mostrerò come si possono scoprire "aumm aumm" chiavi e segreti nascosti dentro un'app!

### __Null Pointer Exception - Daniele Barattieri e Mattia Pescimoro__

Come il tentativo di accedere a qualcosa che non esiste può diventare un'opportunità inaspettata; creare dal nulla e dare vita a ciò che prima non esisteva.


_Martedì 23 Ottobre_:

### Chiusura MuHackademy:

Interventi di chiusura e ringraziamento

### Festa per i 10 anni di MuHack

Cibo, Musica e torte per festeggiare 10 anni di durissimo PWN

Auguri a noi!


## Dove e come posso raggiungervi?

Ci trovi __nell'aula Polifunzionale e nell'aula Associazioni presso il CedIsu__, in Via Valotti 3, Mompiano, Brescia, [clicca qui per vedere la mappa](https://goo.gl/maps/cxAs66G3Kqm).

* <span class="fa fa-1x fa-train"> *Treno* - Scendi alla Stazione di Brescia, nel piazzale prosegui a destra, raggiungendo la stazione della metro (aperta fino a mezzanotte).
* <span class="fa fa-1x fa-subway"> *Metro* - Scendi alla Fermata Europa, attraversa Via Branze (verso il parcheggio prospicente la stazione della metro).
* <span class="fa fa-1x fa-bus"> *Autobus* - Linea 16 e 10 in Via Branze, risali sino al campo da baseball ed entra nel parcheggio.
* <span class="fa fa-1x fa-car"> *Auto* - Parcheggia in zona.

Una volta giunto nei pressi di Via Branze-rotonda-viale Europa, attraversa tutto il parcheggio ed entra dal cancello posto alla fine di esso. Segui la pedana e prosegui lungo il vialetto. Volta verso il cancello e sali le scale a sinistra: troverai la locandina affissa alla "casetta gialla". Entra, saremo lì!


## Servono delle conoscenze particolari?

__Assolutamente no__: tutto ciò che occorre è la tua buona volontà di ascoltare per due ore, persone che come te hanno iniziato ad imparare un passo alla volta, ed ora sono desiderose di condividere con te!

## Il materiale delle lezioni, dove posso reperirlo?

Al fine dell'evento, rilasceremo il materiale presentato: slide, script e link. Troverai tutto nella descrizione di ciascun articolo dedicato.

## Posso seguire l'evento online?

Certamente: ti aspettiamo in live sul nostro canale di [YouTube](https://www.youtube.com/@MuHack/streams). Durante la live, potrai commentare e noi gireremo le tue domande al relatore: basta commentare nell'apposita chat che apparirà affianco al video della live. Facilissima da usare.

## Mi son perso l'evento: posso recuperare?

Ebbene sì: alla fine del'evento apparirà una playlist con tutti i video delle serate. In una manciata di click, avrai a tua disposizione le 6 ore di formazione, gratuita e dedicata! Basta che [clicchi qui](https://www.youtube.com/@MuHack/streams).
