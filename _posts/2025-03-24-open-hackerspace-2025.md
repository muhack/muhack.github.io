---
layout: post
title: "International Open Hackerspace Day 2025 @ MuHack"
subtitle: ""
categories: News
date: 2025-03-24
author: ceres-c & dr-marco
header-img: /public/img/2025-03-24-hackerspace-day.png
---

Ciao a tutti, **sabato 29 marzo 2025** si tiene l'[International Open Hackerspace Day](https://wiki.hackerspaces.org/International_Open_Hackerspace_Day) e MuHack parteciperà! Ci troverete quindi in sede per tutta la giornata di sabato, **dalle 14 alle 22:30**, per hackare tutti assieme.

Come noi tanti altri hackerspace [nel mondo](https://wiki.hackerspaces.org/International_Open_Hackerspace_Day_2025) saranno aperti per condividere questa giornata **sia con chi non mai messo piede in uno space, sia con i veterani**.

Il nostro intento, grazie a una collaborazione speciale con gli amici di [Mittelab](https://www.mittelab.org/), è quello di diffondere una corretta percezione della **cultura hacker**, parola ancora troppo spesso usata purtroppo con accezione negativa. Vogliamo far vedere a tutti cosa significhi davvero: condivisione, curiosità, sperimentazione e voglia di capire come funzionano le cose, senza barriere tra chi inizia e chi ha più esperienza.

## Cosa troverete
In primo luogo, ci saremo noi associati che faremo quello che facciamo ogni settimana: smanettare e divertirci. Ad esempio gli autori di questo post sistemeranno una PS2 che abbiamo in associazione per farle avviare i giochi da storage di rete, andranno avanti a lavorare sull'infrastruttura dell'associazione e, se avanza tempo, si potrebbe [guardare un film sull'oscilloscopio](https://wiki.warpzone.ms/projekte:vector_graphics_adapter_en).<br>
_Oppure faremo altro, dipende da quello che ci sentiamo al momento. Che poi alla fine è un po' parte dello spirito hacker_ :)

Potrete anche provare il simulatore di volo di un nostro associato, divertirvi con un cabinato autocostruito (e non scordatevi di chiedere al proprietario come l'abbia realizzato), immergervi nel retrogaming e sentire le fantastiche melodie del nostro floppotron.

La collaborazione con mittelab, nello specifico, si realizzerà in:
- [The hacker portal](https://en.wikipedia.org/wiki/Portal_(sculptures))
- Talk estemporanei in streaming da e per Trieste (chiunque abbia idee si faccia avanti! Fate vedere quello che avete fatto)
- Chiacchierata virtuale su infrastructure
- Lan party

## A chi è aperto?
A hacker esperti e chiunque voglia respirare l'aria di un hackerspace per capire cosa si faccia qui. Tutti sono benvenuti!

![Vieni a trovarci](/public/img/2025-03-24-hackerspace-day.png)

## Dove e come posso raggiungervi?
Ci trovi __nell'aula Associazioni presso il CedIsu__, in Via Valotti 3, Mompiano, Brescia, [clicca qui per vedere la mappa](https://goo.gl/maps/cxAs66G3Kqm).

* <span class="fa fa-1x fa-train"> *Treno*</span> - Scendi alla Stazione di Brescia ed entra direttamente nella metro (aperta fino a mezzanotte).
* <span class="fa fa-1x fa-subway"> *Metro*</span> - Scendi alla Fermata Europa, attraversa Via Branze (verso il parcheggio prospicente la stazione della metro).
* <span class="fa fa-1x fa-bus"> *Autobus*</span> - Linea 16 e 10 in Via Branze, risali sino ai campi di calcio e padel ed entra nel parcheggio.
* <span class="fa fa-1x fa-car"> *Auto*</span> - Parcheggia in zona.
