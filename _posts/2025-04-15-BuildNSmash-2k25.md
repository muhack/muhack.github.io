---
layout: post
title: "Build 'N' Smash"
subtitle: "Costruisci. Impara. Distruggi."
categories: Events
date: 2025-04-14
author: Luca Lamanna & Davide Strabla
header-img: /public/img/2025-04-15-BuildnSmash-2025.png

---

**Build 'N' Smash** è l’evento targato MuHack, in collaborazione con Hero Mechatronics SRL, dove la teoria incontra la pratica.  
Costruisci il tuo robot da combattimento, testalo, e buttati nella mischia: una vera esperienza hands-on per tutti, appassionati e neofiti.

---

# 🔧 Cosa prevede l’evento?

## 📚 Lezioni formative
Sessioni dedicate alla progettazione e costruzione di *battlebot* nella categoria **simil-antweight** per un peso massimo di 450g.  
Parleremo di progettazione intelligente, sicurezza e design orientato al combattimento, entrando negli aspetti tecnici di informatica, elettronica e robotica.

## 🔩 Laboratorio e montaggio

A seguito delle lezioni sarà possibile costruire il robot da te progettato!  
Verranno forniti strumenti di base come viteria e cacciaviti. Inoltre, metteremo a disposizione una stampante 3D per la realizzazione del telaio. 

## 🤖 Torneo finale
Costruite il vostro robot e mettetelo alla prova in una vera **arena di combattimento**, sfidando gli avversari in un emozionante **girone all’italiana** dove ogni squadra affronterà tutte le altre!.  
Battetevi; per la gloria e per lo spettacolo!

---

# 📝 Regolamento ed iscrizioni

Una volta letto il [regolamento](/public/doc/regolamento-hack-n-smash-2025.pdf) compilate il form di iscrizione: [link form iscrizione](https://docs.google.com/forms/d/e/1FAIpQLScezQ4u0sGTb1wDy6f-aYw-Okjpp7RLxCEY8X-mlNVMt6c-AA/viewform?usp=dialog).  
La partecipazione è gratuita, ma i posti sono limitati. 
Solo **8 squadre – 3 persone per team.**  

Per qualsiasi domanda o chiarimento non esitate a contattarci all'indirizzo email della nostra associazione: [info@muhack.org](mailto:info@muhack.org)!

---

## 🎓 Perché partecipare?

- Impari progettazione, elettronica e robotica.
- Usi strumenti veri su progetti concreti.
- Lavori in squadra e, se sbagli, migliori.
- Porti a casa nuove skill, e anche qualche livido all'ego.

---

## 📅 Quando e dove?

**LEZIONI FORMATIVE:**

🗓️ **8-9-15-16 Maggio**  
⌚ **17:00** - **19:30**  
📍 **Aula B2.8, Via Branze 43**

---

## 🚀 Come raggiungerci?

Ci trovi in Via Senatore Diogene Valotti, 3b, Brescia [clicca qui per vedere la mappa](https://maps.app.goo.gl/WpPe7QCL2RA4hPRW9).

* <span class="fa fa-1x fa-train"> *Treno*</span> – Stazione di Brescia → Metro (direzione Prealpino)
* <span class="fa fa-1x fa-subway"> *Metro*</span> – Fermata Europa → attraversa Via Branze, entra nel parcheggio
* <span class="fa fa-1x fa-bus"> *Bus*</span> – Linee 16 e 10, fermata in Via Branze
* <span class="fa fa-1x fa-car"> *Auto*</span> – Ampio parcheggio disponibile

🚶‍♂️ Una volta lì, segui la pedana, attraversa il vialetto, sali le scale accanto al cancello: ci trovi nella "casetta gialla".

---

## 🧠 Serve preparazione?

Assolutamente no.  
Parti da zero? Nessun problema. Ti aiutiamo noi. L’importante è la voglia di sporcarsi le mani e di imparare.

---

# 🎓 Evento realizzato con il supporto dell'Università degli Studi di Brescia

Build 'N' Smash è realizzato con il sostegno del bando per attività studentesche dell’Università degli Studi di Brescia.  
Un ringraziamento all’ateneo per il supporto e la fiducia nelle iniziative che promuovono competenze tecniche e crescita professionale.

---

> 🧨 Vieni a Build ‘N’ Smash.  
> Fatti un robot. Fallo combattere. Fallo meglio.
