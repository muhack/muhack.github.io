---
layout: post
title: "MuHackademy 2k23"
subtitle: "Evento gratuito di divulgazione culturale"
categories: Events
date: 2023-09-15
author: dr-marco
header-img: /public/img/2023-09-15-muhackademy-2k23.png
---


Come già anticipato nella school edition, finalmente dopo una lunga attesa torna l'evento di divulgazione principale di Muhack, il __MuHackademy__!

MuHackademy edizione 2K23 è la tua opportunità per essere partecipe al mondo e alle tematiche care al nostro hackerspace. Per due serate ti affaccerai ai rudimenti di programmazione, sicurezza informatica, strumenti open source, progetti e tanto altro!

## Data ed ora dell'evento?
Lunedì 16 e Martedì 17 Ottobre, dalle 20 alle 23.

Ecco il volantino ufficiale

![Volantino](/public/img/2023-09-15-muhackademy-2k23.png)

## Programma
Per questa edizione vi proponiamo quanto segue:

### __MARP: Ma Ancora Ricorri a PowerPoint – Marco De Ramundo__ 

_Lunedì 16 Ottobre_: Se devi preparare una presentazione e LaTeX ti sembra troppo complicato mentre PowerPoint troppo macchinoso, hai mai pensato che può esistere uno strumento per scrivere le tue slide in linguaggio markdown? [__Marp__](https://marp.app/) è il tool flessibile che ti permette di creare la tua presentazione in poco tempo sfruttando tutti i vantaggi del linguaggio markdown.

### __How To Have Fun con Prolog - Xavier Perani__

_Lunedì 16 Ottobre_: __Prolog__ è un linguaggio di programmazione logico, permette di ottenere dal calcolatore il risultato desiderato _descrivendo_ come sono logicamente relazionate le informazioni/entità partecipanti. 
E' un mondo molto diverso dalla classica programmazione; l'operazione di _descrivere_ spesso obbliga il programmatore a soffermarsi su aspetti sostanziali del problema, e in questo processo capita di meravigliarsi (e divertirsi).

### __CTF Warfare: The Offensive and Defensive Battle - Christian Langellotti__

_Lunedì 16 Ottobre_:

_Sinossi generata con chatGPT in arrivo_ 

### __From CTF to real world PWN: hacking an Android app - Giovanni Cammisa__

_Lunedì 16 Ottobre_: Le CTF sono un bel gioco, ma cosa succede quando il mondo reale è proprio come una CTF?
Si parte per un'avventura in cui l'unica cosa da fare è ___drink all the booze and hack all the things___ (and do opsec, pls)!

### __Efficiently Coding with Julia - Alberto Tamburini__

_Martedì 17 Ottobre_: È possibile sviluppare __codice efficiente__ programmando ad __alto livello__? Come? Che vantaggi e/o svantaggi comporta?
Il tema verrà affrontato tramite l'analisi, esecuzione e confronto di esempi di codice in C, Python e soprattutto __Julia__.

### __Reinventare la ruota - Mattia Pescimoro__

_Martedì 17 Ottobre_: Perché ricreare da zero qualcosa che è già stato implementato, testato e ottimizzato?
Vediamo cosa succede quando il concetto di Personal Computer viene smontato e riassemblato fisicamente in un dispositivo chiamato __Cyberdeck__.

### __MuHack Badge - Daniele Barattieri__ 

_Martedì 17 Ottobre_: Ripercorreremo insieme il processo di creazione del primo __Badge ufficiale di MuHack__, dalla scelta dei componenti alle difficoltà incontrate durante la produzione sino ad arrivare alla programmazione del firmware utilizzando MicroPython. 
Se volete seguire con il vostro computer, assicuratevi di installare KiCad 7 e scaricare i file da [Github](https://github.com/MrMoDDoM/MuHack-Badge)


## Dove e come posso raggiungervi?
Ci trovi __nell'aula Polifunzionale presso il CedIsu__, in Via Valotti 3, Mompiano, Brescia, [clicca qui per vedere la mappa](https://goo.gl/maps/cxAs66G3Kqm).

* <span class="fa fa-1x fa-train"> *Treno*</span> - Scendi alla Stazione di Brescia, nel piazzale prosegui a destra, raggiungendo la stazione della metro (aperta fino a mezzanotte).
* <span class="fa fa-1x fa-subway"> *Metro*</span> - Scendi alla Fermata Europa, attraversa Via Branze (verso il parcheggio prospicente la stazione della metro).
* <span class="fa fa-1x fa-bus"> *Autobus*</span> - Linea 16 e 10 in Via Branze, risali sino al campo da baseball ed entra nel parcheggio.
* <span class="fa fa-1x fa-car"> *Auto*</span> - Parcheggia in zona.

Una volta giunto nei pressi di Via Branze-rotonda-viale Europa, attraversa tutto il parcheggio ed entra dal cancello posto alla fine di esso. Segui la pedana e prosegui lungo il vialetto. Volta verso il cancello e sali le scale a sinistra: troverai la locandina affissa alla "casetta gialla". Entra, saremo lì!

## Servono delle conoscenze particolari?
__Assolutamente no__: tutto ciò che occorre è la tua buona volontà di ascoltare per due ore, persone che come te hanno iniziato ad imparare un passo alla volta, ed ora sono desiderose di condividere con te!

## Il materiale delle lezioni, dove posso reperirlo?
Al fine dell'evento, rilasceremo il materiale presentato: slide, script e link. Troverai tutto nella descrizione di ciascun articolo dedicato.

## Posso seguire l'evento online?
Certamente: ti aspettiamo in live sul nostro canale di [YouTube](https://www.youtube.com/channel/UC3NrDI9TYPBYz6pbUl3tqcA). Durante la live, potrai commentare e noi gireremo le tue domande al relatore: basta commentare nell'apposita chat che apparirà affianco al video della live. Facilissima da usare.

## Mi son perso l'evento: posso recuperare?
Ebbene sì: alla fine del'evento apparirà una playlist con tutti i video delle serate. In una manciata di click, avrai a tua disposizione le 8 ore di formazione, gratuita e dedicata! Basta che [clicchi qui](https://www.youtube.com/channel/UC3NrDI9TYPBYz6pbUl3tqcA).